*(részlet)*
## Prológus
A szép Veróna tárul itt elénk,  
Hol két jeles család vetélkedett.  
Ős gyűlölségük új csatákon ég,  
És polgár-vér szennyez polgár-kezet.  
Vad vérükből egy baljós pár fakadt:  
Gonosz csillagzatok szülöttei.  
E két szerelmes sírja lesz a hant,  
Mely a csaták vasát elföldeli.  
Szerelmük eljegyezte a halál,  
Mert szüleikben lángol a harag  
S le nem lohad, míg el nem vész a pár –  
Erről regél e kétórás darab.  
Néző, kérünk, hibákra most ne nézz,  
Így lesz az is, mi csonka még: egész.
## Erkély jelenet
Ó, Romeo, miért vagy te Romeo?
Tagadd meg atyád és dobd el neved!
S ha nem teszed: csak esküdj kedvesemmé -
S majd *én* nem leszek Capulet tovább!
## A herceg szava a mű végén
Borús békével virrad ránk a reggel;
A gyászoló nap fönt ki sem tekint.
Jertek tanács elé e gyászesettel:
Itélünk, oldunk törvényünk szerint;
Mert könnyel jegyzi majd a krónika,
Hogy élt s halt Romeo és Júlia.