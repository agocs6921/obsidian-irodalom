*(részlet)*

Haragot, istennő, zengd, Péleidész Akhileuszét,  
vészest, mely sokezer kínt szerzett minden akhájnak,  
mert sok hősnek erős lelkét Hádészra vetette,  
míg őket magukat zsákmányul a dögmadaraknak  
és a kutyáknak dobta. Betelt vele Zeusz akaratja,  
attól kezdve, hogy egyszer szétváltak civakodva  
Átreidész, seregek fejedelme s a fényes Akhilleusz.

És melyik égilakó uszitotta viszályra a kettőt?  
Létó s Zeusz fia: mert neki gyúlt a királyra haragja,  
s ártó vészt keltett a seregben; hulltak a népek: